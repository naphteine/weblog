---
title: "Merhaba, Next"
date: "2023-01-09T21:28:50+03:00"
draft: false
tags: ["nextjs", "react", "webdev"]
---

Uzun zamandır NextJS öğrenmeyi planlıyordum fakat bunu sürekli erteledim. Çünkü NextJS'in sadece React ile tasarladığımız siteleri SEO için statik hale getiren, tek görevi bu olan bir araç sanıyordum. Oysa NextJS öğrenmeye başladığımda onun ne kadar büyük olduğunu anlamam uzun sürmedi.

Öncelikle, NextJS'in özelliklerini öğrenmek isteyen birisi için bu girdi pek fazla fikir vermeyecektir. En iyi kaynak şu an için kendi sitesi ve Vercel. NextJS ile oluşturduğumuz siteyi yayınlarken de Vercel kullanacağız. Benim bu girdide tek hedefim dağınık olan düşüncelerimi _kendim için_ toparlayabilmek.

Next'in en sevdiğim özelliği ilk olarak ismi. Bana NeXTStation'ları hatırlatıyor, inanılmaz nostaljik güzel bir his yaratıyor. Elbette bu çok önemsiz bir detay gibi gelebilir. Zaten Next isminde NeXTStation ile bir bağlantı olduğunu da zannetmiyorum, fakat beni _evdeymişim_ gibi hissettiriyor. Bu güzel. Tamamen subjektif bir artısı bu.

Daha gerçekçi artılarına bakacak olursak, API endpoint oluşturabiliyoruz. Bir bakıma full-stack gibi oluyor. Hem siteyi tasarlayıp hem de back-end oluşturabiliriz. Fakat bu back-end ne kadar Node'un veya (benim için) Go'nun yerine geçer, orasını henüz çözmüş değilim. Blog oluşturma tutorial'ında dosya sistemiyle iletişim kurduk, aynı şekilde veritabanına doğrudan bağlanma imkanımız da vardı. Bence, şu ana kadar gördüğüm kadarıyla gayet güzel back-end kodlanabilir.

SSR ve SSG olayı var. Server-side Rendering ve Static site generation. Basitçe, anladığım kadarıyla, SSR ile siteyi sunucuda oluşturup çıktı HTML dosyasını istemciye gönderiyoruz. SSG ise siteyi HTML/CSS/JS olarak dönüştürüp öyle servis ediyoruz. JavaScript temelli bir framework'ün JavaScript olmadan çalışan bir site oluşturması çok güzel.

Şimdilik bunlarla kalalım. API endpoint olayı, SSR-SSG, bunlar dışında image optimization olayı çok hoşuma gitti. Head özelliği, dosya temelli routing... Çok fazla özelliği var. Bunların hepsini ileride tek tek inceleyeceğim. Şu an için sadece Hugo blogumu Next'e taşımakla yetiniyorum. Bu konuda da kararsızdım fakat 5 yılda 5 girdi attığım bir blogu deneme tahtası olarak kullanmaktan daha iyi ne olabilir? Yavaş yavaş dil desteği gibi özellikler eklerim. Asıl endişem Next'e olan ilgimi kaybetmek. İlgim durduğu sürece elbet ellerim çalışacak.

-G.
